18 P. ovum NASONIS

Mox domitus vinclis in sua membra redit,
Oraque caerulea tollens rorantia barba, 375
Qua, dixit, repares arte requiris apes ’ἒ
Obrue mactati corpus tellure juvenci ;
Quod petis a nobis, obrutus ille dabit.
J ussa facit pastor 3 fervent examina putri
De bove ; mille animas una necata dedit. 380
Pascit ovem pratum ; verbenas improba carpsit
Quas pia dis ruris· ferre solebat anus.
Quid tuti superest, animam cum ponat in aris'
Lanigerumque pecus ruricolaeque boves ἔ
Placat equo Persis radiis Hyperiona cinctum, 385
Ne detur celeri victima tarda deo.
Quod semel est triplici pro virgine caesa Dianae,
Nunc quoque pro nulla virgine cerva datur.
Exta canum vidi Triviae libare Sapaeos
Et quicumque tuas accolit, Haeme, nives. 390
Caeditur et rigido custodi ruris asellus ε
Causa pudenda quidem est, sed tamen apta deo.
Festa corymbiferi celebrabas Graecia Bacchi,
Tertia quae solito tempore bruma refert.
Di quoque cultores in idem venere Lyaei, 395
Et quicumque joci non alienus erat,
Panes et in venerem Satyrorum prono juventus,
Quaeque colunt amnes solaque rura deae.
Venerat et senior pando Silenus asello,
Quique rubro pavidas inguine terret aves, 400
Dulcia qui dignum nemus in convivia nacti ⁸
Gramine vestitis accubuere toris.
Vina dabat Liber ; tulerat sibi quisque coronam ;

