FASTORUM LIB. Ι. 19

Miscendas large rivus agebat aquas,
N ai'ades effusis aliae sine pectinis usu, 405
Pars aderant positis arte manuque comis.
Illa super suras tunicam collecta ministrat,
Altera dissuto pectus aperta sinu.
Exserit haec humerum, vestem trahit illa per herbas,
Impediunt teneros vincula nulla pedes. 410
Hinc aliae Satyris incendia mitia praebent ;
Pars tibi, qui pinu tempora nexa geris ;
Te quoque, inextinctae Silene libidinis, urunt z
N equitia est, quae te non sinit esse senem1
At ruber hortorum deus et tutela Priapus 415
Omnibus ex illis Lotide captus erat.
Hanc cupit, hanc optat, solam suspirat in illam,
Signaque dat nutu, sollicitatque notis.
Fastus inest pulchris, sequiturque superbia formam ;
Irrisum vultu despicit illa suo. 420
Nox erat, et, vino somnum faciente, jacebant
Corpora diversis victa sopore locis.
Lotis in herbosa sub acernis ultima ramis,
Sicut erat lusu fessa, quievit humo.
Surgit amans, animamque tenens vestigia furtim 425
Suspenso digitis fert taciturna gradu.
Ut tetigit niveae secreta cubilia nymphae,
Ipsa sui flatus ne sonet aura cavet.
Et jain finitima corpus librabat in herba ε
Illa tamen multi plena soporis erat. 430
Gaudet, et a pedibus tracto velamine vota
Ad sua felici coeperat ire via.
Ecce rudens rauco Sileni vector asellus v

